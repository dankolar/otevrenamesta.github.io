---
layout:       default
title:        Členství
description:  Chcete, aby se vaše obec nebo město přidaly mezi otevřená města?
permalink:    /clenstvi/
id:           autocircles
image:
---

# Členství
Členem organizace Otevřená města se může stát každá obec nebo město v České republice (s právem hlasovacím) anebo jiná veřejně prospěšná instituce (viz stanovy níže). Pokud ještě váháte, připravili jsme pro vás [seznam 7 důvodů, proč se stát členem](/clenstvi/motivace/).


![Construction at the Town Hall](/media/thumbnails/construction.jpg)

## Zakládání

Spolek Otevřená města je ve fázi zakládání. Připravujeme jeho oficiální založení a následně bude zapsán do rejstříku. Na tom je skvělé, že můžete do jednání zapojit svoje město a ovlivnit výslednou podobu spolku.

Pokud máte **zájem stát se zakládajícím členem**, je třeba učinit následující kroky:

1. kontaktujte koordinátorku Lenku Frankovou (viz [stránka s kontakty](/kontakty/)),
2. stáhnete si [vzorové usnesení Rady města](/balicek-na-konferenci.html) (obsahuje návrh usnesení pro Radu vašeho města a důvodovou zprávu, které si upravte dle libosti),
3. projednejte záměr začlenit se mezi Otevřená města obvyklým způsobem (v příslušné komisi) a schvalte přiložené usnesení, kterým Rada města pověří zástupce pro jednání,
4. informujte průběžně koordinátorku o postupu ve Vašem městě a po rozeslání pozvánky přijeďte na vyjednávací konferenci, na které bude dojednán konečný obsah základních dokumentů,
5. po dojednání konečného textu stanov na konferenci bude rozeslán zakládajícím členům druhý balíček s materiály na zastupitelstvo.

<a href="/balicek-na-konferenci.html" class="button expand success">Balíček se základními dokumenty a vzorovým usnesením Rady města</a>

----

## O členství aktuálně usilují

samospráva | stav projednání
--- | ---
Brno | 28.7. byla o iniciativě informována Rada. Záměr založení spolku je obsažen v Informační strategii města
Černošice | dojednáváním stanov OM byl pověřen radní
Děčín | projednávání na úrovni IT oddělení
Kutná Hora | představeny základní informace
Liberec | vstupem do spolku Otevřená města se bude zabývat vedení města
Mariánské Lázně | v jednání
Nové Město na Moravě | Radou města přijato usnesení účastnit se zakládání s možností získat členství 
Praha | Projekt představen.
Praha 5 | projekt představen na výboru ZM v 02/15
Praha 6 | komise doporučila připojení k projektu Otevřená města jako člen
Praha 7 | odsouhlaseno komisí. Materiály budou předloženy na zastupitelstvu 06/15
Praha 12 | projekt představen starostce a místostarostovi, zakládající materiály odeslány. Technicky jsou připraveni.
Přerov | 3.8.2015 Komise pro otevřenou radnici Rady města Přerova odhlasovala zaslání návrhu na členství
Psáry | Radou města přijato usnesení účastnit se zakládání s možností získat členství 
Ústí nad Labem | mělo zájem; je třeba vyjasnit, zda zájem trvá po změně vedení

*Seznam je průběžně aktualizován (3. 10. 2015)*
