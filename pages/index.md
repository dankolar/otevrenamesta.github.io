---
layout:       default
title:        Otevřená města
description:  Iniciativa pro spolupráci mezi městy na otevřeném fungování radnic, především na základě otevřeného software.
keywords:     transparence, otevřený, software, FOSS, města, obce
image:        /media/thumbnails/city.jpg
permalink:    /
---

<div id="fb-root"></div>

# Otevřená města

Vážené kolegyně, vážení kolegové,

jsme starostové, radní a zastupitelé měst a obcí v České republice a oslovujeme
Vás, protože chceme společně s Vámi zlepšit **otevřenost** radnic v českých
městech a obcích.

Pod **otevřeným fungováním radnice** si představujeme

* pravidelné zveřejňování informací,
* vstřícný přístup k občanům,
* vysoké možnosti zapojení občanů do veřejného dění,
* průhledné veřejné zakázky od přípravy záměru až do odevzdání výsledku,
* používání moderních a otevřených technologií ve veřejné správě.

Každodenní fungování radnice přináší celou [řadu výzev ke zlepšení otevřenosti](vyzvy.html).
Může jít o nehospodárné výdaje, kolabující informační systémy,
nedůvěru občanů k radnici,
nevyužité přínosy opakovaně využitelných dat apod. Jako zastupitelé tyto problémy
známe a víme, že mají podstatné dopady na život občanů.

Jsme přesvědčeni o tom, že řadu problémů lze lépe vyřešit díky **užší spolupráci**
mezi městy, obcemi a dalšími veřejnými institucemi. Spolupráce ve společných
tématech vede k šetření rozpočtových prostředků, používání osvědčených řešení a kvalitnějším
službám občanům.
Uvědomujeme si, že otevřenost něco stojí, a jsme připraveni na ni
v rozpočtu vyčlenit prostředky. Jsme přesvědčeni, že vložené náklady se
nám mnohonásobně vrátí na ušetřených prostředcích.

Naším cílem je do konce roku 2015 založit organizaci, která nám pomůže
zajistit otevřené fungování našich radnic, umožní nám lépe sdílet zkušeností,
sjednotí úsilí o otevřenější fungování radnic a
bude světlem v šerých oblastech, jejichž nástrahy zastupitelé
v různých městech znovu a znovu odhalují. Mezi prvními cíli organizace
bude definice standardu pro zveřejnování smluv a faktur, otevřená data a
návody k zavedení dobré praxe při použití open-source (viz [cíle](/cile/) podrobně).

<a href="/clenstvi/" class="button expand success">Stát se členem!</a>
