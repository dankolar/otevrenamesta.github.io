---
layout:       default
title:        7 důvodů pro členství
description:  Zveřejnování smluv a dobrá praxe, Open source, Open data, Zapojení občanů online, Spolupráce s ostatními aktéry
permalink:    /clenstvi/motivace/
id:           autocircles
---

7 důvodů pro členství v organizaci Otevřená města
=================================================

Cílem spolku Otevřená města je otevřené fungování veřejné správy na úrovni
měst a obcí. Podrobnosti jsou rozepsány na stránce [cíle spolku](/cile/).

### 1. Finanční úspory a centrální zadávání zakázek

* Samosprávy si dnes pořizují samy jednotlivá řešení obdobných parametrů. Za vývoj těchto aplikací zaplatí dodavatelům největší města a ostatním městům dodavatel vyvinuté aplikace licencuje.
* Organizace umožní sdílení fixních nákladů členských samospráv na vývoj aplikací v rámci konkrétních projektů, a tedy i uspoří jednotlivým samosprávám finanční prostředky.  
* **Z dlouhodobého hlediska bude organizace nabízet platformu pro centrální zadávání veřejných zakázek na vývoj specializovaného software pro veřejnou správu** (např. administrace grantů, evidence usnesení, účetnictví veřejné správy apod.), a to dobrovolně na žádost těch měst a obcí, které mají tímto způsobem zájem ušetřit veřejné peníze.

### 2. Nezávislost a lepší vyjednávací pozice

* Město často platí vysoké částky za programy jedinému dodavateli a stává se na něm zcela závislé. Dodavatelé si přirozeně chtějí uchovat svou dosavadní pozici a města vzhledem k závislosti nemůžou reálně vyjednávat.
*  Je např. někdy složité existující software rozšířit o součástku od jiného dodavatele, která umožní průběžně informace zveřejňovat. V tomto vyjednávání má město slabou pozici, pokud se nespojí s ostatními městy a obcemi.
* **Organizace bude hájit zájmy samospráv u dodavatelů, protože společné vyjednávání zajistí výhodnější podmínky.**

### 3. Projekty budou vznikat za účasti odborníků

* Otevřená města kladou důraz na spolupráci s veřejnými vysokými školami a neziskovým sektorem.
* **Chceme, aby odborníci z univerzit a neziskového sektoru přispívali do projektů, které zlepší veřejnou správu.**
* Pod vedením odborníků se budou moci přidat i studenti vysokých škol, např. se podílet na vývoji software anebo pomáhat vedení města s namátkovou kontrolou výdajů.

### 4. Sdílíme navzájem zkušenosti

* Projekt, který v jednom městě funguje zcela bez problémů, je v jiném městě tunelem na veřejné prostředky.
* Zatím je to spíše tak, že s každým novým projektem se musí zpracovat nové studie, rešerše a právní posudky, bez využití již zpracovaných materiálů.
* **Organizace poskytne zázemí pro sdílení informací mezi samosprávami a jejich zkušeností.**

### 5. [Open source](/open-source/) rozváže městům ruce

* Rozvážeme ruce městům, která dnes musí vyhlašovat veřejné zakázky pro jednoho monopolního dodavatele a mají kvůli tomu problémy u Úřadu pro ochranu hospodářské soutěže.
* **Open source pomůže omezit závislosti na monopolních dodavatelích.**
* Open source také ušetří náklady, protože nebude nutné platit licenční poplatky a jeho komerční podporu bude možné soutěžit v otevřené soutěži o nejnižší cenu.
* Veškerý software vyvíjený v rámci organizace za veřejné prostředky bude dostupný jako [open source](/open-source/) software. Město samozřejmě bude moci využívat společně s ním proprietární řešení, do kterých investovala.
* Členové organizace budou mít možnost připomínkovat vyvíjené funkcionality tak, aby vyhovovaly jejich specifickým podmínkám.

### 6. Poradíme členům, jak otevřít město

* Organizace bude v úzkém kontaktu se subjekty, které se věnují přístupu k informacím, opakovanému použití informací a otevřeným datům.
* Každý člen bude mít právo na provedení prověrky otevřenosti, který zkontroluje
klíčové oblasti otevřenosti a případně dá členovi vhodná konkétní doporučení ke zlepšení.
* **Otevřená města členům poskytnou či zprostředkují poradenství a informace o tuzemských a zahraničních přístupech k otevřenosti a související legislativě.**

### 7. Organizace je otevřená všem relevantním subjektům vč. politických stran

* Organizace spolupracuje s územními samosprávami, státními orgány, veřejnými vysokými školami, výzkumnými a vědeckými institucemi, školami, politickými stranami, příspěvkovými a jinými městskými organizacemi, neziskovým sektorem a dalšími institucemi, bez ohledu na to, zda jsou členy organizace, pokud se ztotožňují s cíli a principy činnosti organizace a zavážou se pomoci při prosazování cílů organizace.

----

Města a obce se mohou stát řádnými členy, ostatní subjekty přidruženými členy.
Více informací, jak se stát členem, se dozvíte na stránce [členství](/clenstvi/).

<a href="/clenstvi/" class="button expand success">Stát se členem!</a>
